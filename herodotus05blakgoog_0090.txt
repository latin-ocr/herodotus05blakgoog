80 ἨΡΟΔΟΤΟΤ [I.
Τάβαλον· καὶ τοῦτο μὲν Πριηνέας ἐξηνδραποδίσατο,
τοῦτο δὲ Μαιάνδρου πεδίον πᾶν ἐπέδραμε ληΐην ποι-
ει’μενος τῷ στρατῷ, Μαγνησίην δὲ ὦσαύτως· μετὰ
162 δὲ ταῦτα αὐτίκα νούσῳ τελευτᾷ. Ἀποθανόντος δὲ
τούτου, Ἅρπαγος κατέβη διάδοχος τῆς στρατηγίης,
γένος καὶ αὐτὸς ἐῶν Μῆδος, (τόν ὅ Μήδων βασιλεῦς
Ἀστυάγης ἀνόμῳ τραπέζῃ ἔδαισε,) ὁ τῷ Κῦρῳ τὴν
βασιληίην συγκατεργασάμενος. οὗτος ὦ’νὴρ τότε
{vra Κύρου στρατηγός ἀποδεχθεὶς ώς οἷπίκετο ἐς τὴν
Ἰωνίην, αἵρεε τὰς πόλιας χώμασι· ὅκως ’γὰρ τειχή-
ρεας ποιήσειε, τὰ ἐνθεῦτεν χώματα χῶν πρός τοῖ τεί-

ῤ χεα ἐπόρθεε. πρώτῃ δὲ Φωκαίῃ Ἰωνίης ἐπεχείρησε.
163 Οἱ δὲ Φωκαιέες οὗτοι ναυτιλίῃσι μακρῇσι πρῶτοι
Ἑλλήνων ἐχρήσαντο· καὶ τόν τε Ἀδρίην καὶ τὴν
Τυρσηνίην καὶ τὴν Ἰβηρίην καὶ τόν Ταρτησσὸν οὗ·
τοί εἰσι οἱ καταδέξαντες· ἐναυτίλλοντο δὲ οὗ στρογ-
γύλῃσι νηυσὶ ἅλλοὶ πεντηκοντέροισι. ἀπικόμενοι δὲ
ἐς τόν Ταρτησσόν, προσφιλέες ἐγένοντο τῷ βασιλέϊ
τῶν Ταρτησσίων, τῷ οὔνομα μὲν ἥν Ἀργανθώνιος·
ἐτυράννευσε δὲ Ταρτησσοῦ ὀγδώκοντα ἔτεα, ἐβίωσε
δὲ πάντα εἴκοσι καὶ ἑκατόν. τούτῳ δὲ τῷ ἅνδρὶ
προσφιλέες οἶ Φωκαιέες οὕτω δή τι ἐγένοντο, ὥς τὰ
μὲν πρῶτά σφεας ἐκλιπόντας Ἰωνίην ἐκέλευε τῆς
ἑωυτοῦ χώρης οἰκῆσαι ὅκου βούλονται· μετὰ δὲ, ὦς
τοῦτό γε οὐκ ἔπειθε τοῦς Φωκαιεάς, ὅ δὲ πυθόμενος
τόν Μῆδον παρ’ αὖτῶν” ὥς αὔξοιτο, ἐδίδου σφι χρή-
ματα τεῖχος περιβαλέσθαι τὴν πόλιν· ἐδίδου δὲ
ἀφειδέως· καὶ γὰρ καὶ ἦ περίοδος τοῦ τείχεος οὐκ
ὀλίγοι στάδιοί εἶσι· τοῦτο δὲ πᾶν λίθων μεγάλων
164 καὶ εὖ συναρμοσμένων. Τό μὲν δή τεῖχος τοῖσι
Φωκαιεῦσι τρόπῳ τοιῷδε ἐξεποιήθη. ὅ δὲ Ἅρπαγος
ὦς ἐπέλασε τὴν στρατιὴν, ἐπολιόρκεε αὐτοῦς, προ-
ϊσχόμενος ἔπεα “ ὥς οἱ καταχρᾷ, εἰ βούλονται Φω·
καιέες προμαχεῶνα ἕνα μοῦνον τοῦ τείχεος ἐρεῖψαι,
καὶ οἴκημα . ’ἐν κατιρῶσαι·” οἱ δὲ Φωκαιέες περιημε-

κτέοντες ’τῇ δουλοσύνῃ, ἔ αν “ θέλειν βουλεύσα-

